<!DOCTYPE html>
<html lang="uk">
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<title>Lesson 3</title>
	<link rel="stylesheet" href="./css/style.css">
</head>
<body>

	<header class="header">
		<div class="block-header">
			<h1 class="big-title">
				ЩО ТАКЕ «УКРАЇНСЬКА КУХНЯ»? ІСТОРІЯ, СТРАВИ, СМАКИ
			</h1>

			<ul class="block-definition">
				<li class="definition-section">
					<mark>Національна кухня</mark> – невіддільна складова культури як такої. А ще —це строкате дзеркало історії, кожен поворотний етап якої приносив (або забирав) нові продукти, смаки та техніки приготування.
					На формування української кухні вплинуло кілька факторів:
				</li>
				<li>
					<ul>
						<li>
							<mark class="section-mark-greenyellow">Розташування українських земель на перетині різних важливих торгівельних шляхів</mark> (зі Сходу на Захід та з Півночі та Південь). Це сприяло обміну та появі різноманітних нових продуктів.
						</li>
						<li>
							<mark>Сприятливий клімат та фантастичне біорізноманіття.</mark> Хоча є продукти, поширені усюди, кожен з регіонів України мав свої особливості. Так, наприклад, для карпатської кухні характерне дуже широке використання грибів та ягід, на Слобожанщині популярні страви з дичини, а в приморських районах є давні традиції споживання риби та морепродуктів.
						</li>
						<li>
							Десятки різних народів (від греків і турків до німців та угорців) вплинули на те, як формувалася українська кухня. Безперервно відбувався культурний обмін, наслідком якого стала поява майже однакових страв, які можна знайти в різних частинах земної кулі. На території України, зважаючи на безліч історичних перипетій, цей <mark class="section-mark-purple">візерунок взаємних впливів та запозичень неймовірно складний та цікавий.</mark>
						</li>
					</ul>
				</li>
			</ul>

			<p>
				В цьому святковому фотопроекті разом з арт-гастрономічним простором «<span>Остання Барикада</span>» ми хочемо окреслити хоча б кілька важливих для української кухні елементів, які ніби формують її ядро та позначають найбільш характерні риси.
			</p>
		
		</div>
	</header>

	<main class="main">
		<div class="block-main">
			<div class="container">
				<h2>
					Хліб та зернові. «Архаїчне ядро» української кухні
				</h2>

				<img src="./img/Bread_and_cereals.jpg" alt="Хліб та зернові. «Архаїчне ядро» української кухні">

				<div class="container-section">
					<p class="text">
						Протягом багатьох століть хліб, хлібні вироби та страви з зернових становили основу харчування українців. Починаючи від найдавніших <span>прісних коржів</span>, як готували на території Україні тисячі років тому, до безлічі складних хлібобулочних виробів, якими, наприклад, захоплювався <span>Бальзак</span>, подорожуючи Україною.
					</p>

					<div class="section-first">
						<p>
							В середньовічній Україні (і пізніше) хліб переважно випікали з житнього борошна, рідше – з ячменю та вівса. Пшеничний хліб здебільшого готували на великі свята: Різдво, Великдень або на честь весілля.
						</p>
	
						<p>
							Взагалі слово «жито» ще в часи Київської Русі мало настільки широке значення, що ним називали будь-яку їжу взагалі.
						</p>
	
						<p>
							Зазвичай випікали житній хліб на заквасці, хоча й страв із прісних коржів вистачало. І за часів Київської Русі, і в рецептах 19 століття можна знайти згадки про хлібну закваску на основі хмелю.
						</p>
					</div>

					<p class="text">
						До речі, в <span>12 столітті</span> православна церква для причащання обрала дріжджовий хліб, на відміну від католицької, яка надала перевагу пісним просвирам.
					</p>

					<p class="text">
						В різних регіонах України до жита додавали різні домішки. Наприклад, в <span>19 столітті</span> на Слобожанщині, випікаючи житній хліб, додавали гречане борошно, на Західній Україні – вівсяне та кукурудзяне, на Полісся ж додавали картоплю.
					</p>

					<div class="section-two">
						<ul>
							<li>
								В «Енеїді» Котляревського слово «хліб» згадується 20 разів. Навіть боги, вирушаючи в гості один до одного, беруть з собою хліб та сіль.
							</li>
	
							<li>
								В цій же «Енеїді» згадується понад <a href="#">50 страв з борошна.</a>
							</li>
	
							<li>
								<a href="#">Бальзак в одному з листів згадував про 77 видів українського хліба.</a>
							</li>
	
							<li>
								<a href="https://obarykada.com/chasopys/shho-take-ukrayinska-kuhnya-istoriya-stravy-smaky/" target="_blank">
									<img src="./img/writer_balzak/balzak.jpg" alt="Французький письменник-романіст та драматург">
								</a>
							</li>
						</ul>
					</div>
				</div>

				<div class="container-section">
					<h3 class="container-title">
						Назви хлібобулочних виробів (виипічки), поширені в різних регіонах України
					</h3>
					<p class="container-words">
						Адзимка, бабка, балабан, балабух, баник, барабулінник, барінок, білаш, бокораш, боханец, бохон, бриндзяник, брусики, букатка, буля, бурчіник, буханець, вершок, вертута, вихватень, вабаринок, <mark>восух</mark>, <span class="span-green">вубаранець</span>, вургєник, <mark>вурдіник</mark>, вущіпок, галайдух, гаманове вухо, гарбузячий малай, грисяк, гречаники, грінка, грушаник, гугель, гуска, <mark>дараба</mark>, дивень, жиляник, женва, житнєк, завиванець, засадьок, засушок, калач, каленик, калита, канапки, канама, капустяник, катлама, качаник, качечка, кваснини, кихлі, клийтуха, книш, книшник, коврачик, колач, <span id="kolobok">колобок</span>, колюче, коровай, кох, креплики, кручінка, кулибка, кукурудзєник, кукуц, кусис, куха, кручінка, ладин, лапшивник, лежень, легкодушник, леміщаники, лустка, маглай, мазурик, макагиги, маківник, макорженик, малайчик, мандзар, мантулка, <span>марципани</span>, мачаник, медяник, мелайник, <span>опріснок</span>, сущик, пайда, палапундик, пампухи, пальошки, паляниця, палянка, пана-баба, папа, паска, пилюшка, пиріг, пирожаччя, пишка, <mark>підпалок</mark>, підскрубук, пірник, пішкоти, плажатура, плачінда, плечінда, плескач, пляцок, подавник, пончик, попряник, постоли, потапці, пошкребич, праники, примішка, принципал, присипаник, прісняк, проскури, повидняник, пугач, пупиця, пухтелик, рогалик, рулі, свєтість, <mark>семидальний хліб</mark>, сімняний малай, сковородник, сколотяник, скрутлик, содник, соленики, спасеники, стовпці, страпаки, страсбурзький пиріг, стулники, <mark>струнець</mark>, струтиль, струцень, стряпак, стульні, сушиця, тенва, туленик, франзоля, хавтур, хлібини, хрещик, цвібах, цушка, цілушка, <span>чорниш</span>, чудуфай, шаломойник, шишки, <span>шкребтаник</span>, штруциль, шулики.
					</p>

					<p>
						З різного часу знаходимо згадки про різноманітні каші – з проса, ячменю, вівса, пшениці, гороху, сочевиці. Приблизно з XIII — XIV ст. поширюється також гречка. Дуже поширеними були кашоподібні страви з борошна: гречана лемішка, пшенична або житня соломаха, вівсяне толокно, пшоняні малаї. При чому часто вони були ферментованими: вівсяний кисіль, житньо-гречана кваша і все таке інше.
					</p>
				</div>
			</div>
			
		</div>
	</main>

</body>
</html>